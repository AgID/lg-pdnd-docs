Analisi del rischio sulla protezione dei dati personali
=======================================================

A valle della stipula dell’Accordo di Interoperabilità per un determinato 
e-service, il Fruitore, per abilitare l’utilizzo dello stesso relativamente 
a una specifica finalità, DEVE effettuare, sotto la propria esclusiva 
responsabilità e tramite gli strumenti messi a disposizione dall’Infrastruttura 
interoperabilità PDND, l’analisi del rischio sulla protezione dei dati 
personali con riferimento al trattamento derivante dalla fruizione 
dell’e-service. 

Tale analisi del rischio DEVE prevedere almeno i seguenti aspetti:

- individuazione della base giuridica del trattamento dei dati personali 
  oggetto della fruizione dell’e-service, ai sensi dell’articolo 6 del 
  GDPR;

- dichiarazione della finalità per cui il Fruitore intende accedere ai 
  dati personali messi a disposizione mediante l’e-service; 

- riflessione in merito all’effettivo rispetto dei principi di cui 
  all’articolo 5 del GDPR nella fruizione dell’e-service per la specifica 
  finalità dichiarata; 

- conferma dell’avvenuta individuazione del periodo di conservazione dei 
  dati personali ottenuti mediante la fruizione dell’e-service.

Il Fruitore DEVE effettuare l’analisi del rischio sulla protezione dei 
dati personali ogni volta che intende fruire di uno specifico e-service, 
oggetto di un Accordo di Interoperabilità già stipulato, per una nuova 
e differente finalità.

.. forum_italia::
   :topic_id: 26418
   :scope: document
