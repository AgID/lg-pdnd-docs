Lettera di adesione
===================

Il rapporto fra ciascun Aderente e il Gestore della Infrastruttura 
Interoperabilità PDND è regolato mediante la Lettera di Adesione.

La Lettera di Adesione è il documento trasmesso dalla Infrastruttura 
Interoperabilità PDND al soggetto interessato ad aderire all’infrastruttura 
stessa e che DEVE essere firmato digitalmente da quest’ultimo e dal 
Gestore durante il Processo di accreditamento senza alterarne il contenuto 
e la forma. 

La Lettera di Adesione DEVE prevedere almeno i seguenti aspetti:

- anagrafica dell’Aderente e del Gestore;

- servizi e funzionalità della Infrastruttura Interoperabilità PDND che 
  il Gestore mette a disposizione dell’Aderente, comprensivi di SLA che 
  saranno garantiti solo al di fuori di periodi e/o attività di sperimentazione, 
  manutenzione e/o interruzione;

- modalità di adesione e fruizione della Infrastruttura interoperabilità 
  PDND da parte dell’Aderente;

- dichiarazione dell’Aderente di presa visione delle Linee Guida, anche 
  per conto dei propri utenti;

- informativa sul trattamento dei dati personali dell’Aderente da parte 
  del Gestore

La Lettera di Adesione è sottoscritta con firma elettronica ai sensi 
del Regolamento eIDAS e, qualora l’Aderente sia una pubblica amministrazione, 
costituisce accordo ai ai sensi dell’articolo 15 della legge 7 agosto 1990, 
n. 241 e s.m.i.  
