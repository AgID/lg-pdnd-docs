Gestione degli Accordi di Interoperabilità 
==========================================

Il MoDI e, in particolare, le [LG INTEROPERABILITÀ TECNICA], prevedono 
che gli Accordi di Interoperabilità permettano agli Erogatori e ai Fruitori 
di dichiarare la costituzione di una relazione di utilizzo degli e-service.

Il processo di stipula di un Accordo di Interoperabilità, realizzato 
esclusivamente sulla Infrastruttura interoperabilità PDND, prevede i 
seguenti passaggi:

1. il Fruitore individua l’e-service di proprio interesse tra quelli presenti 
   nel Catalogo API;

2. al momento dell’invio della richiesta di stipula dell’Accordo di Interoperabilità 
   per lo specifico e-service, il Fruitore DEVE dichiarare, ove non effettuato 
   precedentemente, il possesso degli Attributi Dichiarati e/o indicare 
   gli Attributi Verificati, ove indicati fra i Requisiti di Fruizione 
   stabiliti dall’Erogatore per quel determinato e-service;

3. l’Erogatore, prima di confermare la richiesta di stipula dell’Accordo 
   di Interoperabilità per l’e-service individuato dal Fruitore, DEVE verificare 
   il possesso da parte del Fruitore degli Attributi Verificati, a meno 
   che l’Erogatore abbia indicato, in sede di definizione dei Requisiti 
   di Fruizione dell’e-service oggetto dell’Accordo di Interoperabilità, 
   di accettare le verifiche realizzate da altri Erogatori e sussista 
   tale ultima circostanza.

Lo schema di Accordo di Interoperabilità che gli Erogatori DEVONO utilizzare 
per disciplinare le modalità di accesso e fruizione degli e-service pubblicati 
sul Catalogo API è presente nell’Allegato 4.

Il procedimento di stipula di un Accordo di Interoperabilità è concluso 
a seguito della sua sottoscrizione con firma elettronica ai sensi del 
Regolamento eIDAS da parte del Fruitore e successivamente dell’Erogatore.

.. forum_italia::
   :topic_id: 26417
   :scope: document
