Accreditamento degli Aderenti 
=============================

Chiunque può richiedere l’accreditamento sull’Infrastruttura interoperabilità 
PDND mediante il Processo di accreditamento, che prevede sommariamente 
i seguenti passaggi:

1. identificazione, tramite una delle modalità previste dall’articolo 
   64 del CAD, del:

   - soggetto Aderente, qualora si tratti di persona fisica;

   - del rappresentante legale o di un suo delegato, qualora l’Aderente 
     sia una persona giuridica;

2.	qualificazione del soggetto Aderente come pubblica amministrazione, 
gestore di pubblico servizio o società a controllo pubblico - ai sensi 
dell’articolo 2, comma 2 del CAD - oppure come soggetto privato;

3. invio, da parte della Infrastruttura interoperabilità PDND al domicilio 
digitale dell’Aderente, della comunicazione recante le informazioni concernenti 
alla richiesta di accreditamento e il codice di controllo necessario ad 
abilitare la prosecuzione di tale processo; 

4. sottoscrizione con firma elettronica ai sensi del Regolamento eIDAS 
della Lettera di Adesione da parte dell’Aderente e relativo caricamento 
sulla Infrastruttura interoperabilità PDND;

5. sottoscrizione della Lettera di Adesione da parte del Gestore e relativa 
disponibilità sull’Infrastruttura Interoperabilità PDND.

La conclusione del Processo di accreditamento determina:

- nei confronti dei soggetti di cui all’articolo 2, comma 2 del CAD l’abilitazione 
  all’utilizzo delle funzionalità previste per i ruoli di Erogatore e di 
  Fruitore;

- nei confronti dei soggetti privati l’abilitazione all’utilizzo delle 
  sole funzionalità previste per il ruolo di Fruitore; 

- l’abilitazione del legale rappresentante dell’Aderente o del suo delegato, 
  in qualità di Utente dell’Aderente, ad utilizzare per conto dell’Aderente 
  le funzionalità rese disponibili dall’Infrastruttura interoperabilità PDND.

Il Processo di accreditamento è dettagliatamente disciplinato nell’Allegato 1. 

.. forum_italia::
   :topic_id: 26414
   :scope: document
